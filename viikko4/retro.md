Retrospektiivi pidetään tietyn aikajakson tai projektin lopuksi, esim. ketterissä projekteissa aina sprintin päätteeksi. Retrossa keskustellaan siitä, mikä tehdyssä projektissa/sprintissä meni hyvin, mitä voisi kehittää ja miten nämä voidaan ottaa huomioon seuraavassa sprintissä/projektissa. Retro pidetään kehitystiimin kesken. 
Retrotekniikoita on erilaisia. Glad, Sad, Mad -tekniikassa jokainen osallistuja kirjaa lapulle kokemuksia sprintin ajalta, aikaa tähän on x minuuttia riippuen tiimin käytänteistä. Ajan lopputtua jokainen esittelee lyhyesti lappujensa sisällöt. Sisältö on lyhyt, esimerkiksi ”pääsy prodlike-koneille puuttuu yhä”. Laput jaotellaan niiden sisällön perusteella joko sarakkeeseen glad, sad tai mad. Kun kaikki ovat esitelleet lappunsa, tiimi äänestää mistä lapuista halutaan keskustella yhdessä lisää. Tarkoitus on yhdessä keskustellen löytää jokaisesta valitusta lapusta jotain, joka hyödyttää tiimin toimintatapoja/toimintaa ensi sprintin aikana.

